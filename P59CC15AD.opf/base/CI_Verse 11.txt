avijñaptir idānīṃ vaktavyā | seyam ucyate

vikṣiptācittakasyāpi yo ’nubandhaḥ śubhāśubhaḥ |mahābhūtāny upādāya sa hy avijñaptir ucyate
|| 1.11 ||

vikṣiptacittakasyeti tadanyacittasyāpi ||acittakasyāpīty asaṃjñinirodhasamāpattisamāpannasyāpi
|apiśabdenāvikṣiptasacittasyāpīti vijñāyate |yo ’nubandha iti yaḥ pravāhaḥ | śubhāśubha
iti kuśalākuśalaḥ |kuśalākuśale prāptivāho ’py astīdṛśa iti tadviśeṣaṇārtham ucyate mahābhūtāny
upādāyeti |hetvartha upādāyārtha iti vaibhāṣikāḥ | jananādihetubhāvāt |sa hy avijñaptir
iti hiśabdas tannāmakaraṇavijñāpanārthaḥ |rūpakriyāsvabhāvāpi satī vijñaptivat paraṃ
na vijñāpayatīty avijñaptiḥ |ucyata iti ācāryavacanaṃ darśayati |samāsatas tu vijñaptisamādhisaṃbhūtaṃ
kuśalākuśalaṃ rūpam avijñaptiḥ |

