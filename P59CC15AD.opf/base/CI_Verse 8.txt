ta eva punaḥ saṃskṛtā dharmāḥ |

ye sāsravā upādānaskandhās te

ataḥ kiṃ siddhaṃ |ya upādānaskandhāḥ skandhā api te syuḥ skandhā eva nopādānaskandhāḥ |anāsravāḥ
saṃskārā iti |tatra upādānāni kleśāḥ |tatsaṃbhūtatvād upādānaskandhāḥ | tṛṇatuṣāgnivat
|tadvidheyatvād vā rājapuruṣavat |upādānāni vā tebhyaḥ saṃbhavantīty upādānaskandhāḥ puṣpaphalavṛkṣavat
|ta eva sāsravā dharmā ucyante |

saraṇā api |

raṇā hi kleśāḥ | ātmapāravyābādhanāt |tadanuśayitatvāt saraṇāḥ | sāsravavat | punaḥ

duḥkhaṃ samudayo loko dṛṣṭisthānaṃ bhavaś ca te || 1.8 ||

āryāṇāṃ pratikūlatvād duḥkham |samudety asmād duḥkham iti samudayaḥ |lujyata iti lokaḥ |dṛṣṭir
asmiṃs tiṣṭhaty anuśayanād iti dṛṣṭisthānam |bhavatīti bhavaḥ |ity ete sāsravāṇāṃ dharmāṇām
anvarthaparyāyāḥ ||

